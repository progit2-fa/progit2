=== تاریخچهٔ کوتاهی از گیت

مثل اکثر چیزهای عالی زندگی، گیت نیز با کمی تخریب خلاقانه و جنجالی آتشین شروع شد.

هسته لینوکس پروژه‌ای متن-باز با حوزهٔ بسیار وسیعی است.(((Linux)))
برای سال‌ها (۱۹۹۱ - ۲۰۰۲ میلادی) جهت نگهداری هسته لینوکس تغییرات به واسطه پچ‌ها و فایل‌های آرشیو انتقال پیدا می‌کرد.
در سال ۲۰۰۲ پروژه هسته لینوکس شروع به استفاده از DVCS اختصاصی با نام BitKeeper کرد.(((BitKeeper)))

در سال ۲۰۰۵ رابطهٔ بین جامعه‌ای که هسته لینوکس را توسعه می‌داد و شرکت تجاری که BitKeeper را توسعه می‌داد بهم خورد و رایگان بودن آن برنامه فسخ شد.
این به جامعهٔ توسعه‌دهنده لینوکس (و به خصوص لینوس توروالدز، خالق لینوکس) هشداری داد تا ابزار خود را، بر اساس درس‌هایی که پیشتر با استفاده از BitKeeper گرفته بودند، توسعه دهند.(((Linus Torvalds)))
چندی از خواسته‌های سیستم جدید عبارت بودند از:

* سرعت
* طراحی ساده
* پشتیبانی قوی از توسعه غیرخطی (هزاران شاخه موازی)
* کاملاً توزیع‌شده
* قابلیت کنترل بهینه پروژه‌های بزرگ همانند هسته لینوکس (از نظر سرعت و اندازه داده)

از زمان تولد گیت در سال ۲۰۰۵، این نرم‌افزار برای ساده بودن و سهولت استفاده تکامل پیدا کرده و به بلوغ رسیده و هنوز این استانداردهای اولیه را حفظ می‌کند.
این نرم‌افزار خارق‌العاده سریع، در مواجه با پروژه‌های بزرگ بسیار بهینه و حاوی سیستم انشعابی باورنکردنی برای توسعه غیرخطی است (مراجعه به <<ch03-git-branching#ch03-git-branching>>).
